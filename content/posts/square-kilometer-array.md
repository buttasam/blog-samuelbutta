+++
title = "Největší okno do vesmíru"
date = "2021-01-26"
tags = [
    "věda",
    "vesmír",
    "technologie"
]
+++


V následujících letech se doslova napříč celou zeměkoulí postaví největší vesmírný dalekohled. Jedná se síť radioteleskopů tvořící jeden celek nazvaný _Square kilometer array_ (SKA). Půjde o jednu z největších staveb člověka vůbec. 
<!--more-->
Výstavba bude problíhat v několika fázích, které budou stát miliardy euro. Na konci projektu, odhadem někdy okolo roko 2030, by SKA měl být zdaleka největší radiový teleskop na světě s celkovou sběrnou plochou 1 kilometr čtverečný (jak název napovídá).

Téměř mimozemsky vypadající spirálovitá síť radiových přijímačů by se měla táhnout od Afriky přes Madagaskar, Austrálii až po Nový Zéland.
Bude složena z tisíců tzv. "talířů" a milionů nízkofrekvenčních antén zachycujích radiový signál.
[^1]  

Rozlišovací schopnost bude daleko překonávat všechny stávající teleskopy. Vzpomneňme si jaké úžasné objevy byly učiněny pomocí Hubblova teleskopu za dobu, co pozoroval oblohu a teď si představme, co za fascinující objevy nás v následujících letech čeká díky SKA, jehož rozlišení bude 50x větší než u Hubblova teleskopu.[^7]

Pozorovací schopnosti, které lidstvo získá jsou skoro až neuvěřitelné. Citlivost SKA bude tak vysoká, že by bylo možné detekovat běžný letištní radar na planetě vzdálené desítky světelných let.[^2]

SKA patří do kategorie radiových interferomenrů. To znamená, že soustava antén přijímající stejný signál tvoří v podstatě jenom velký teleskop.  Jednotlivé signály jsou pak pomocí výpočtů složeny dohromady, což má za následek výrazné zvýšení rozlišovací schopnosti a odstranění šumu. [^4]

Do stejné kategorie patří také teleskop Event Horizon, který zachytil známý snímek černé hvězdy v centru galaxie M87.[^3]

 ![](/img/SKA_overview.jpg)
*Umělecké znázornění části SKA*

 ### Radiové vlny pro pozorání vesmíru

Lidský zrak (stejně jako všechny ostatní smysly) zachycuje pouze určitou část reality. Lidské oko je schopné detekovat jenom relativně malou část ohromného spektra elektromagnetických vln a to ještě s velmi malým rozlišením. Tuto část spektra chápeme jako světlo. Lidstvo se v posledních 150 letech naučilo využívat skoro celé spektrum. Od radiových vln, které běžně používáme ke komunikaci (radio, wi-fi, mobilní hovory), až po vysokoenergetické záření využívané například v medicíně. 
 
 Moderní astronomie se snaží na vesmírné objekty dívat v celém spektru, díky tomu lze získat mnohem víc informací. Zajímavé například je, že  světlo z nejvzdálenějších objektů, které pozorujeme (jak v čase, tak v prostoru), se ze Země už ani nedá pozorovat v optické oblasti, ale pouze v oblasti radiových vln, kam se posunulo, kvůli rozpínání vermíru a rudému posuvu. Další výhodou radiových vln je to, že neinteragují se zemskou atmosférou a můžeme vesmír pozorovat i když jsou zrovna mraky.

![Example image](/img/observatories_across_spectrum_full.jpg)
*Ukázka technologií využívající různé části elektromagnetického spektra*

### Cíle projektu

Vědci si od nástroje jako je SKA slibují opravdu mnoho. Měli bychom být schopni pozorovat vznik a vývoj prvních hvěz a galaxií po velkém třesku. Díky pozorování rozložení vodíku v raném vesmíru bychom měli lépe pochopit, co je tzv. temná energie. Dále by se SKA mělo zaměřit na zmapování gigantických magetických polí ve vesmíru a szjisit, jakou hrají roli při formování hvězd a planet.
V neposlední řadě bude hledat stopy mimozemského života.[^5] Je tedy pravděpodobné, že v horizontu deseti let budeme svědky převratných objevů v astronomii.

Aby mohl být projekt takového rozsahu úspěšný, podílí se na něm tisíce vědců a techniků z mnoha zemí a nejrůznějších oborů. Od teoretických fyziků, astronomů, přes počítačové experty až po brilantní konstruktéry. SKA přináší spoustu problémů a překážek, které je třeba vyřešit, z čehož budeme do budoucna těžit všichni.

Například na poli informatiky a techniky přináší SKA výzvy ve zpracování ohromného toku dat a tedy potřebu vymýšlet efektivnější algoritmy a výkonější technologie. Součástí stavby budou také dva superpočítače, jejichž výkon odpovídá nejvýkonějším počítačům světa (k roku 2018).[^6]

### Zajímavé zdroje

Fascinující simulace finální podoby SKA, díky které si lze lépe představit ohromný rozsah projektu.

{{< youtube id="cJB5xfPTzsw" >}}
s
<hr>

Přednáška Prof. Kulhánka o tom, co se na poli astronomie chystá v následujících letech. Povídání o SKA začíná v čase `8:35`:

{{< youtube id="mwQXDgsX-7g?start=515" autoplay="false" >}}

<hr>

Přednáška Prof. Podolského o poselství elektromagnetických vln:

{{< youtube id="yVgvtSoMpbQ" autoplay="false" >}}


[^1]: [Webové stránky SKA - about project](https://www.skatelescope.org/the-ska-project/)

[^2]: [Webové stránky SKA - amazing facts](https://www.skatelescope.org/outreachandeducation/outreach-resources/amazingfacts/)

[^3]: [The Astrophysical Journal Letters - Focus on the First Event Horizon Telescope Results](https://iopscience.iop.org/journal/2041-8205/page/Focus_on_EHT/)

[^4]: [Understanding Radio Telescopes: Dr John Morgan - video čas 13:08](https://youtu.be/_2EBCzyrqTA?t=788/)

[^5]: [Webové stránky SKA - SKA Science](https://www.skatelescope.org/science/)

[^6]: [Webové stránky SKA - Software And Computing](https://www.skatelescope.org/software-and-computing/)

[^7]: [ https://theconversation.com/the-science-behind-the-square-kilometre-array-40870 ](https://theconversation.com/the-science-behind-the-square-kilometre-array-40870/)


